English,Manx
TYNWALD COURT,
"ST. JOHN’S 5th JULY, 1906.",
,
ABSTRACTS,
OF,
ACTS  FOR PROMULGATION.,
"Printed by Authority by Brown & Sons, Limited, “Times” Buildings, Douglas.",
"THE OATHS ACT, 1906.","SLATTYS LOOAGHYN, NUY CHEEAD YEIG AS SHEY."
"An Act to make further provision for administering Oaths, &c.","Slattys dy chiarail sodjey son cur Looaghyn, as myr shen."
"     This Act provides that the Governor may, from time to time, appoint any person, being the chief clerk in the Rolls Office or in the Office for the Registration of Deeds, a commissioner to administer oaths and to take declarations and affirmations.","     TA’N Slattys shoh kiarail dy vod yn Kiannoort veih traa dys traa pointeil yn Ard-cleragh, ny ’sy Shamyr jeh ny Lioaryn, ny ’sy Shamyr son yn Recortys, jeh barganeyn-screuee, dy chur looaghyn as dy ghoaill affirmationyn."
"     The Royal assent to this Act was given by His Majesty in Council, at the Court at Buckingha Palace, the 29th day of May, 1906.","     Va’n coardail Reeoil gys yn Slattys shoh currit liorish E Ard Ooashley ayns Coonseil ec y Quaiyl ec y Plaase Buckingham, er y nuy as feedoo laa, jeh’n queigoo vee, nuy cheead yeig as shey."
"THE LOCAL GOVERNMENT (REGISTRATION OF VOTERS AND ELECTION BY BALLOT) AMENDMENT ACT, 1906.","SLATTYS GURNEILYS YNNYDAGH (RECORTYS TEIHYN AS REIHYS LIORISH TEIHYN FOLLIT), NUY CHEEAD YEIG AS SHEY."
"An Act to amend the Local Government (Registration of Voters and Election by Ballot) Act, 1904.","Slattys dy chaglaa yn Slattys Gurneilys ynnydagh (Recortys Teihyn as Reihys Liorish Teihyn Follit), Nuy cheead yeig as kiare."
"     The Act makes provision for a returning-officer in the case of a village district being constituted by resolution of the Tynwald Court; specifies who shall be a registered voter ; makes provision for the preparation of a register of voters for such new village district ; and enacts that a person on the register of voters for the property exclusively in the village district shall only be entitled to vote at an election of commissioners for the Michael Village District on the 8th of November, 1905.","     TA’N Slattys kiarail son fer-oik jeh’n Quaiyl Tynwald ; te hoiagh magh quoi vees teihder recortyssit ; te kiarail son jannoo aarloo recortys jeh teihderyn son lheid y valley-veg ynnydys noa; as te ordrail persoon er y recortys jeh teihderys son cooid dy slane ayns balley-veg ynnyds vees ynrican currit cairys dy heih ec reih jeh barrantee son lheid y valley-veg ynnydys. Ta’n Slattys hickyraghey yn reih jeh barrantee son y Valley-Veg-Ynnydys jeh Skeeyl-y-Mayl er yn honghtoo laa, jeh’n vee unnane-jeig, nuy cheead yeig as queig."
"     The Royal assent to this Act was given by His Majesty in Council, at the Court at Buckingha Palace, the 29th day of May, 1906.","     Va’n coardail Reeoil gys yn Slattys shoh currit liorish E Ard Ooashley ayns Coonseil ec y Quaiyl ec y Plaase Buckingham, er y nuy as feedoo laa, jeh’n queigoo vee, nuy cheead yeig as shey."
"THE VAGRANCY ACT AMENDMENT ACT, 1906.","YN SLATTYS WAGAANTYS, NUY CHEEAD YEIG AS SHEY."
"An Act to amend the Vagrancy Act, 1896.","Slattys dy chaglaa yn Slattys Wagaantys, Hoght cheead yeig as kiare-feed as shey-jeig."
"     THIS Act provides that persons trading on prostitution may be punished as vagrants, and gives a high-bailiff power to issue a warrant to search any house which it is suspected is used for the purpose of prostitution, and in which any male person living on the earnings of prostitution is living or frequents. It further provides that were any such person is proved to live with a prostitue, the onus of proving that he is not living on her earnings lies on him.","     TA’N Slattys shoh kiarail dy vod peiaghyn beaghey er streebeeys ve kerraghit myr Wagaantee, as te coyrt pooar gys Briw-jeh’n-valley dy chur magh oardagh son ronsaghey thie erbee raad te gourit ta currit-rish streebeeys, as raad ta cummal, ny heet dy mennick, dooinney erbee beaghey er y chosney jeh streebeeys. Te kiarail sodjey raad te hickyraghit ny lhied dooinney cummal marish streebagh shegin da prowal nagh vel eh beaghey er y chosney eck."
"     The Royal assent to this Act was given by His Majesty in Council, at the Court at Buckingham Palace, on the 29th day of May, 1906.","     Va’n coardail Reeoil gys yn Slattys shoh currit liorish E Ard Ooashley ayns Coonseil ec y Quaiyl ec y Plaase Buckingham, er y nuy as feedoo laa, jeh’n queigoo vee, nuy cheead yeig as shey."
"THE DISAFFORESTING (COMMONERS’ ALLOTMENT) ACT, 1906.","SLATTYS NEU-KEYLL (BARRANTEE AYRN-RHEYNNIT), NUY CHEEAD YEIG AS SHEY."
"An Act to amend the Dissafforesting (Commoners’ Allotment) Act, 1866.","Slattys da chaglaa Slattys Neu-Keyll (Barrantee Ayrn-rheynnit), Hoght cheead yeig as three-feed as shey."
"     THIS Act empowers the Common Trustees to erect houses to be used as wool stores, and other necessary buildings, and also to drain wet and marshy parts of common lands.",     TA’N Slattys shoh cur pooar da Fir-hreistee ny Cadjinys dy hroggal thieyn-hastee son ollan as thieyn ymmyrchagh elley as myrgeddin dy hyrmaghy ynnydyn fliugh as ushlagh ’sy Cadjinys.
"     It repeals the word “drain” in section 3 of the Disafforesting (Commoners’ Allotment) Act, 1902.","     Te cur-ass yn fockle “jeeig” ’syn ayrn trass jeh’n Slattys Neu-Keyll (Barrantee Ayrn-rheynnit), Nuy cheead yeig as daa."
"     The Royal assent to this Act was given by His Majesty in Council, at the Court at Buckingham Palace, on the 29th day of May, 1906.","     Va’n coardail Reeoil gys yn Slattys shoh currit liorish E Ard Ooashley ayns Coonseil ec y Quaiyl ec y Plaase Buckingham, er y nuy as feedoo laa, jeh’n queigoo vee, nuy cheead yeig as shey."
"THE PEDLARS AND STREET TRADERS AC~T, 1906.","SLATTS MYNGHELLEYDERYN AS DELLARYN ’SY TRAIDYN, NUY CHEEAD YEIG AS SHEY."
An Act for granting Certificates to Pedlars and Licences to Street Traders.,Slattys son cur Shickyrysn-fo-laue [sic] gys Mynghelleyderyn as Kiedyn gys Dellaryn ’sy Traidyn.
     Part I. of the Act contains the interpretation of terms.,     TA’N Chied Ayrn hoilshagh yn Slattys.
     Part II. Provides that no person must act as a pedlar without a licence ; contains regulations with respect to the grant of certificates ; provides that a register of certificates must be kept ; fixes penalties for offences with respect to certificates ; and sets out duties of pedlars with respect to the same.,"     Yn Nah Ayrn kiarail dy nagh jean peiagh erbee cur-rish myr mynghelleyder gyn shickerys-fo-laue ; t’ayns shen annaghyn bentyn rish y choyrt jeh shickerysyn-do-laue ; te kiarail son recortys kianlagh jeh shickerysyn-fo-laue ‘ te soiagh kerraghyn son aggairaghyn, as hoie magh ny curymyn jeh mynghelleyderyn bentyn rish shickerysyn-fo-laue."
"     Part III. Applies to the borough of Douglas ; but the Tynwald Court may, by resolution, make all or any of the provisions applicable to any town or village district under the Local Government Acts. It provides that no person shall trade in a street without a licence from the local authority, and makes provisions for the issue of licences, and imposes penalties for offences relating thereto. The local authority is authorized to make bye-laws regulating the conduct of street traders.","     Ta’n Ayrn Trass bentyn rish yn Valley Ghoolish ynrican, nagh foddee yn Quaiyl Tynwald cur balley ny valley-veg-ynnydys erbee fo’n Ayrn shoh. Te kiarail nagh jean peiagh erbee dellal ’sy traid gyn kied veih pooar ynnydagh, as te kiarail son yn cur magh jeh kiedyn as te soiagh kerraghyn son aggairyn bentyn gys-shen. Foddee yn pooar ynnydagh cummey annaghyn dy reill dellal ’sy traidyn. "
"     Part IV contains amendments of the Prevention of Cruelty to Children Act, 1897.","    T’ayn yn Ayrn Chiarroo caghlaaghyn jeh’n Slattys Lhiettallys jeh Dewilys da Paitchyn, Hoght cheead yeig as kiare feed as shiaght-jeig."
"     The Royal assent to this Act was given by His Majesty in Council at the Court at               on the              day of                      , 1906.","     Va’n coardail Reeoil gys yn Slattys shoh currit liorish E Ard Ooashley ayns Coonseil, ec y Quaiyl yn                     er y          laa, jeh’n                   vee, hoght cheead yeig as shey."
"THE PRIMITIVE METHODIST TRUST PROPERTY ACT, 1906.","SLATTYS SAASILAGH HOSHEE COOID TREISHT, NUY CHEEAD YEIG AS SHEY."
An Act to amend the Law relating to Primitive Methodist Trust Property.,Slattys dy chaglaa [sic] yn leigh mychione Saasilagh Hoshee Cooid Treisht.
"     THE Act provides that. From and after its promulgation, all churches, chapels, meeting-houses, school-houses, and ministers’ residences, and sites therefor, held exclusively upon any trust or trusts for Primitive Methodist purposes, or any real or personal property to be hereafter acquired for such purposes, shall vest in the persons named in the Act, upon the trusts declared in and by the “Model Deed.” It also provides for filling vacancies in the office of trustee and for the retirement of trustees. The schedule contains forms to preserve evidence of the choice and appointment of new trustees.","     T’AN Slattys kiarail, veih as lurg e hoilshaghey, dy jean ooilley kialteenyn, cabbalyn, thieyn-haglee, thieyn-schooil, as thieyn shirveishee, lesh ynydyn son shen, cummit ynrican er treisht ny treishtyn erbee son cooishyn Saasilagh Hoshee, ny cooid erbee real ny personal dy ve lurg shoh cosneyit son lheid ny cooishyn, ve currit ayns pooar ny persoonyn enmyssit ’sy Slattys, er treishtyn hoilshaghit magh ayns as liorish yn “Model Deed.”m Te kiarail myrgeddin son lhieeney oikyn follym fud ny fir-hreishtee as son faagail-oik jeh fir-hreishtee. Yn rolley cummal cummaghyn son coadey feanish jeh’n reih jeh fir-hreishtee."
"     The Royal assent to this Act was given by His Majesty in Councul, at the Court at                on the            day of                     , 1906.","Va’n coardail Reeoil gys yn Slattys shoh currit liorish E Ard Ooashley ayns Coonseil, ec y Quaiyl ec y               er y           laa, jeh’n                   vee, hoght cheead yeig as shey."
"THE LAND DRAINAGE AMENDMENT ACT, 1906.","SLATTYS CHIRMAGHEY THALLOO, NUY CHEEAD YEIG AS SHEY."
"An Act to amend the Land Drainage Act, 1875.","Slattys dy caghla [sic] Slattys Thalloo Chrimaghey, Hoght cheead yeig as three-feed as queig-jeig."
"     The Act appoints the Highway Board general overseers of all watercourses, and authorisizes local overseers to give notice requiring watercourses to be repaired, &c. It also provides that each overseer shall, once at least in each year, make a report to the Board on the condition of watercourses in his district ; that such repairs as the Board consider necessary may be carried out ; and for the recovery of the cost thereof wwhere the occupier or proprietor fail to carry out the work. ","     T’AN Slattys pointeil yn Voayrd-y-Raad-Vooar dy yeeaghyn harrish ooilley’n ushtey, as cur pooar da’n oaseiryn-ynnydagh dy chur fys oardrail coursyn ushtey dy ve cherraghit, as myr shen. Te kiarail myrgeddin dy jean dagh oaseir, un cheayrt er y chooid sloo ’sy dagh blein, fockley magh skeeal da’n Voayrd er y stayd jeh coursyn ushtey ayns y ynnydys, dy vod lheid y kerraghyn, myr nee yn Voayrd smooinaght ymmyrchagh, ve currit lesh magh, as dy vod yn cosht jeh shen ve aagheddynit raad t’'n cummaltagh ny yn fer s'lesh lhiggey shaghey dy chur-lesh magh yn obbyr. "
"Power is given to the Board to form drainage districts, to borrow money for the purposes of the Act, and to yearly levy a rate sufficient to defray current expenses. It provides for the recovery of such rates, for the manner of giving notices, and for substited service where the proprieter of lands resides elsewhere than in this Isle.","Ta pooar currit da’n Voayrd dy chummey ynnydysyn-chirmaghey as dy yeeasaghey argid son cooishyn jeh’n Slattys, as cour-y-vlein dy hroggal saie dy eeck yn cosht cadjin. Te kiarail son lheid y cheeshyn-skeerey, son yn aght jeh cur fys, as son shirveish cur-ayns-ynnyd raad ta’n fer s’lesh jeh thallooin cummal ayns boayl elley na ayns yn Ellan shoh."
"     The Royal assent to this Act was given by His Majesty in Councul, at the Court at                on the            day of                     , 1906.","Va’n coardail Reeoil gys yn Slattys shoh currit liorish E Ard Ooashley ayns Coonseil, ec y Quaiyl ec y              er y          laa, jeh’n                   vee, hoght cheead yeig as shey."
"THE PARISH OF GERMAN (CHURCH ASSESSMENT) ACT, 1906.","SLATTYS SKEEL-Y-CHARMANE (KEESH CHILLAGH), Nuy CHEEAD YEIG AS SHEY."
An Act to provide for the mode of levying Church Assessment in the Parish of German.,Slattys dy chiarail son yn aght dy hroggal Keesh Chillagh ’sy Skeeyl y Charmane.
"     THIS ACT provides that any amount which may be required for maintaining and keeping in repair the parish mortuary chapel, the parish grounds, and the walls and fences thereof, and the walls, gates, and fences of the parish old burial-ground in the parish of German shall henceforth be raised by a rate, in the same way as the amount raised under the Burials Act, 1881, and that any person liable to be rated under the Act shall be entitled to attend and vote at a meeting of the vestry.","     TA’N Slattys shoh kiarail dy vod sym erbee ve ymmyrchagh son cummal seose yn cabbalyn meriu ny thallooin, voallaghyn, as cleighyn jeh shen, as ny voallaghyn, giattyn, as cleighyn jeh’n shenn rhullick, ’sy Skeeyl-y-Charmane, vees er ny hroggal veih shoh magh rish keesh-skeerey ayns yn un aght myr sym troggit fo Slattys Oanluckey (Hoght cheead yeig as kiare-feed as unnane) ; as te kiarail peiagh erbee oolagh dy ve keeshit fo’n Slattys shoh vees currit cairys dy heet as dy heih ec co-cruinaght jeh’n erin y cheill."
"It also provides that, after payment of the present debt created by the parish of German under the Burials Act, 1881, all moneys to be received from the sale of private burial-places shall be applied by the church wardens in reduction of the money required to be raised annually by a rate under the provisions of the Act.","     Te kiarail myrgeddin ooilley’n argid goit veih creck jeh oiaeghyn vees baarit rish ny kiare-ny-killagh dy chur-sheese yn argid hirrit dy ve troggit cour-y-blein liorish keesh-skeerey fo’n Slattys, lurg eeck jeh lhiastynys fo Slattys Oanluckey, Hoght cheead yeig as kiare-feed as unnane."
"     The Royal assent to this Act was given by His Majesty in Councul, at the Court at                on the            day of                     , 1906.","Va’n coardail Reeoil gys yn Slattys shoh currit liorish E Ard Ooashley ayns Coonseil, ec y Quaiyl ec y              er y          laa, jeh’n                   vee, hoght cheead yeig as shey."